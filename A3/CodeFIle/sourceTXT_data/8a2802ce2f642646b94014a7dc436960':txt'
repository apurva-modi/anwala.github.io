Bitcoin Cüzdanı Al
İki devlet arasında Bitcoin alışverişi
Arjantin ve Paraguay, kripto para Bitcoin'i kullanarak bir alışveriş gerçekleştirdi. Paraguay tarafından yapılan ödeme, daha sonra Arjantin Pesosu'na çevrildi.
16 Şubat 2019
Arjantin, Paraguay ile Bitcoin kullanarak bir ihracat gerçekleştirdi.
Her iki ülke için de bir ilk olarak bildirilen olayda Paraguay, Arjantin’den kripto para kullanarak 7,100 dolar değerinde tarım ilaçları ve ilaçlama ürünleri satın aldı. Ödeme Bitcoin ile yapıldı ve daha sonra tarım kimyasallarının ihraççısı ile hesap görmek için Arjantin Pesosu’na çevrildi.
Arjantin, ödeme işlemlerini Bitcoin ödemelerini de destekleyen Latin Amerikalı bir finansal hizmetler sağlayıcısı olan Bitex ile gerçekleştirdi.
Arjantin’in adı son dönemde kripto paralarla daha çok anılmaya başlandı. Geçtiğimiz günlerde 37 lokasyonda yedi milyondan fazla kişi tarafından kullanılan ülkenin resmi devlet ulaşım kartı sistemi SUBE, Bitcoin kabul etmeye başladı.
Öte yandan küresel Blockchain teknolojisi ve Bitcoin madenciliği şirketi Bitfury, Güney Koreli Commons Foundation ile beraber Paraguay’da birkaç madencilik tesisi inşa etmek için ortaklık kurdu.
Haber: CoinTelegraph
