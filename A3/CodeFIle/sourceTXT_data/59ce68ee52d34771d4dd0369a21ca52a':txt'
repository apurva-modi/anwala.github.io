Bitcoin Cüzdanı Al
Büyük kâbus: Yanlışlıkla 20,000 dolardan Bitcoin aldı
Bir kripto para yatırımcısı, önceki gün 3,500 dolar olan Bitcoin'i bir kripto para borsası aracılığıyla yanlışlıkla 20,000 dolar seviyesinden satın aldı.
 
16 Şubat 2019
Her kripto para yatırımcısının belki de en kötü kâbusu, yanlışlıkla yüksek bir fiyattan Bitcoin satın alan bir Brezilyalı yatırımcı için gerçekleşti.
Brezilyalı, girdiği büyük miktarlı emirle 10,000, 16,000 ve 19,400 dolardaki tüm satış emirlerini temizledi. Yatırımcı, 19,400 dolar seviyesinden 340 Brezilya Reali, yani yaklaşık 91 dolara 0.0047 BTC satın aldı. O sıralarda satın aldığı miktar, diğer borsalarda 15 dolar bile etmiyordu, yani 1 tam Bitcoin alacak olsaydı 19,400 doların üzerinde bir bedel ödeyecekti.
Brezilyalı yatırımcı, satın alımı Brezilya’da orta ölçekli yerel bir borsa olan TemBTC üzerinden yaptı.
Yerel haber organı Portal do Bitcoin’e göre yaşananlar için olası bir açıklama yatırımcının platformun yetersiz emir defterini temizleyen büyük bir piyasa emri vermesiydi.
TemBTC’nin kurucusu Renato Abreu, emirlerin büyük olasılıkla büyük bir piyasa emri giren, işleyiş konusunda az bilgi sahibi bir kişiden geldiğini söyledi. Yatırımcı, aynı zamanda 2017’nin Aralık ayında Brezilya sınırları içerisinde 18,900 dolar olan Bitcoin için tüm zamanların en yüksek fiyatını ödemiş oldu.
Brezilyalı kripto para borsası, yakın zaman önce Birezilya’da kripto parayla ilgili platformları kontrol eden bir grup tarafından satın alındı. Satın alımın ardından işlem hacmi, günde 1 BTC’den 100 BTC’ye, yüzde 10,000 arttı.
Hatta bir noktada TemBTC’nin günlük işlem hacminin 2,000 BTC’ye de ulaştığı bildiriliyor. Abreu’ya göre borsanın hacmindeki roketlenme, büyük oyuncuların TemBTC’ye kaydolmasıyla ilgili.
Haber: CCN
