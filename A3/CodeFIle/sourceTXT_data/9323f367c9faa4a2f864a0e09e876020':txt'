Yorum Yok
“Mimblewimble Coin” ibaresi, son haftalarda kripto topluluğunda trend oldu. Harry Potter hayranıysanız muhtemelen bu kelimeyle karşılaştınız. “Mimblewimble”, bir hedefin veya düşmanın konuşmasını engellemek için “dil bağlama” lanetidir. Kripto dünyasında ise yeni gelişen bir protokolün adıdır.
Kripto dünyasında ünlenmeye başlayan Mimblewimble, güçlü kripto ilkelerine dayanır. Bu nedenle; iyi bir ölçeklenebilirlik, gizlilik ve fungibilityliği olan bir blok zinciri için mükemmel bir çerçeve sağlar. Bu yenilikçi protokol Mimblewimble Coin nedir? Nasıl ortaya çıktı? Nasıl çalışır? Hep birlikte bu soruların cevaplarına göz atalım!
Mimblewimble Nedir?
MimbleWimble, Bitcoin’de işlemlerin kuruluşunu değiştirmek ve blok zinciri boyutunu azaltmak için kullanılır. Yenilikçi teknolojileri bir araya getiren blok zinciri protokolüdür.
MimbleWimble, gizlilik, ölçeklenebilirliğin bir sonucu olarak güçlü bir fungbiliteye sahiptir. Uzun süre test edilen Mimblewimble, diğer kripto türlerinden daha küçük anahtarlar gerektiren “eliptik eğri kriptosu” kullanır. Mimblewimble Coin protokolünü kullanan bir ağda veya blok zincirinde adres yoktur. Ağın veri depolaması oldukça verimlidir.
Mimblewimble, Bitcoin ağının veri depolama gereksinimlerinin yaklaşık yüzde 10’una ihtiyaç duyuyor. Bu, Mimblewimble’ı; blok zinciri depolamak için ölçeklendirilebilir, önemli ölçüde hızlı ve daha az merkezi hale getirir. Ayrıca, protokolün niteliği yüksek oranda anonim özel işlemlere izin verir.
Mimblewimble Nasıl Doğdu?
Mimblewimble, ilk olarak Temmuz 2016 yılında Bitcoin araştırma kanalında, Harry Potter’dan Voldemort’un Fransız ismi Tom Elvis Judisor’un isimsiz bir yazar ismi altında yayınlandı. Daha sonra Adam Poelstra tarafından revize edildi.
Teknik incelemenin yayınlanmasından kısa bir süre sonra 2016 yılının sonunda “Ignotus Peverell” (Harry Potter evrenindeki görünmezlik pelerininin asıl sahibi) adı verilen başka bir isimsiz kullanıcı, Mimblewimble protokolünün uygulanması ile ilgili bir Github projesi başlattı. Bu projeye, 15 Ocak 2019’da ana ağını tanıtan “Grin” adı verildi. Ayrıca, Mimblewimble Beam’in daha önce piyasaya sürülen bir başka uygulaması daha var.
Mimblewimble Nasıl Çalışır?
Mimblewimble, protokol girdi ve çıktıları elimine eden çok daha verimli bir sistem önerir. Bitcoin’in UTXO (harcanmamış işlem çıktısı) modeli, “Gizli İşlemler” adı verilen tüm girişler ve çıkışlar için tekli ve çoklu imza ile değiştirilir. Gizli İşlemler, Pedersen Taahhüt Programı’nı kullanır; adres yoktur. Bunun yerine, taraflar “kör edici bir faktör” paylaşır. Kör edici faktör, işlemin girdi ve çıktılarını tarafların ortak ve özel anahtarlarıyla birlikte şifreler. Bu kör edici faktör, işlem yapan iki taraf arasında “bir sır olarak” paylaşılmaktadır. Adresleri değiştiren kör edici faktör nedeniyle yalnızca iki taraf bir işlemde olduklarını bilir. Bu, ağın gizliliğini yüksek seviyede tutar.
Mimblewimble protokolünde gerekli olan tek doğrulama, yeni jeton yaratılmadığını ve işleme katılan tarafların anahtarlarının sahipliğini kontrol etmektir. Her iki doğrulama işlemi de işlem değerini gizli tutmak için körleme faktörünü kullanır. Mimblewimble’da kör edici faktör kamu ve özel anahtarların bir birleşimidir. Bu yolla, yeni madeni para yaratılmadığını kanıtlamanın yanı sıra, taraflar anahtarlarının sahibi olduklarını kanıtlayabilirler.
İşlemin her iki tarafına da işlem sonunda çok imzalı bir başlık verilir. Bu çoklu konum üstbilgisi, birleştirilmiş işlemlerin tüm girdi ve çıktılarından oluşur.
Sonuç olarak MimbleWimble;
Bir blok içindeki işlemleri doğrulama yeteneğini korur. Bir girdinin hangi çıktıyla eşleştirildiğini belirtir. MimbleWimble’in özelliklerinin kripto dünyasında çığır açacağı öngörülüyor. Bitcoin’in yerini alabilecek kripto paralar olduğunu iddia edenler var. MimbleWimble coinlerin sektöre farklı bir bakış açısı getirdiği yadsınamaz! Bitcoin’i tahtından edebilecek mi, hep birlikte göreceğiz!
Güncel kripto para haberleri, kripto para airdrop ve ico paylaşımları için sosyal medya hesaplarımızı takip etmeyi unutmayın :  Facebook ,  Telegram ,  Twitter
İlgili Haberler
