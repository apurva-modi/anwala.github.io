จำนวนคนดูทั้งหมด
โหมดกลางคืน
นาย จู ฟา ผู้ร่วมก่อตั้งบริษัท พูลขุดคริปโต นามว่า Poolin โดยพวกเขราทำนายว่าราคาของ Bitcoin นั้นอาจจะขึ้นไปแตะ 5 ล้านหยวน (740,000 ดอลลาร์) หรือประมาณ 23.1 ล้านบาท ต่อ 1 BTC อ้างอิงจากเว็บข่าวสารด้านคริปโต 8BTC
ในขณะที่นายจู กล่าวว่า “มันรู้สึกเหมือนว่าเราอยู่ในตลาดหมีมากกว่าตอนนี้” แต่เขาก็ทำนายว่าหากตลาดกลับตัวมาเป็นขาขึ้นในรอบถัดไป ราคานั้นจะเพิ่มขึ้นมากกว่า 10-20 เท่าจากครั้งที่แล้ว นายจูยังได้กล่าวว่าการเพิ่มขึ้นของราคาอย่างของเมื่อคราวที่แล้วที่ทำให้ราคาขึ้นไปแตะ 20,000 ดอลลาร์ต่อ BTC เมื่อช่วงสิ้นปี 2017 นั้นอาจจะไม่ได้มีให้เห็นบ่อยนัก และตลาดกระทิงในครั้งต่อไปอาจจะเป็นครั้งสุดท้ายแล้วของ Bitcoin
ในขณะเดียวกัน ผู้เชี่ยวชาญรายอื่น ๆ ในแวดวงคริปโตนั้นก็ได้ออกมาทำนายราคาของ Bitcoin ตั้งแต่เป็น ‘หมีสุดโต่ง’ หรือไม่ก็ ‘กระทิงสุดโต่ง’ หนึ่งในนั้นก็มีนาย Tim Draper ที่เคยออกมา กล่าว ไว้เมื่อเดือนเมษายนปีที่ผ่านมาว่าราคาของ BTC นั้นอาจพุ่งไปแตะ 250,000 ดอลลาร์ได้ภายในปี 2022
นอกจากนี้เมื่อสัปดาห์ที่ผ่านมา นาย Barry Silbert หรือ CEO และผู้ก่อตั้งบริษัท Digital Currency Group และ Grayscale Investments ได้ออกมากล่าวว่ามูลค่าของเหรียญโทเค็นส่วนใหญ่นั้นจะเหลือ ศูนย์ พร้อมเสริมว่า “เหรียญ ICO ส่วนใหญ่เกือบจะทุกเหรียญนั้นพยายามที่จะระดมทุน แต่ก็ไม่มีมูลค่าในตัวมันที่แท้จริง”
ปัจจุบันพูลขุดของนายจู นั้นมีส่วนแบ่งแรงขุดของเครือข่ายทั้งหมดที่ 10.45% อ้างอิงจาก BTC.com โดยสภาพตลาดหมีในปัจจุบันได้ทำให้นักขุดคริปโตส่วนใหญ่นั้นต้องประสบปัญหาความยากลำบากในการขุดมากมาย โดยมีตัวอย่างให้เห็นอย่างเช่นบริษัทขุดคริปโตบางบริษัทในประเทศจีนก่อนหน้านี้ได้ ชั่งกิโลขายเครื่องขุด ASIC ของพวกเขาไปแล้ว
เมื่อไม่นานมานี้ บริษัทด้านการขุดคริปโตอีกแห่งในอังกฤษ นาม Argo Blockchain ได้ออกมาประกาศว่าพวกเขากำลังหาจุดโฟกัสทางด้านธุรกิจใหม่ เพื่อลดต้นทุนของพวกเขา โดยทาง Argo นั้นกำลังจะปิดบริการ Mining-as-a-Service (MaaS) ของพวกเขาลงภายในเดือนเมษายนนี้ เพื่อลดต้นทุนของบริษัทลง 35%
