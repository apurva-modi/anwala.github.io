Facebook'ta paylaş! Tweet at! WhatsApp'tan gönder!
14 Şubat tarihinde aktarılan bir habere göre, Arjantin ve Paraguay, tamamen Bitcoin kullanılarak yapılan ilk ihracat anlaşmasını tamamladı.
İki ülke için de bir ilk olan bu anlaşmada, Paraguay 7.100 dolar değerinde zirai ilaç ve  dezenfektan aldığı Arjantin’e ödemeyi Bitcoin ile gerçekleştirdi. Söz konusu işlem ilk olarak BTC kullanılarak yapıldı ve daha sonra ilgili kurumun hesabına Arjantin Pesosu olarak geçti. Arjantin, ödemeyi Bitcoin ödemelerini de destekleyen bir Latin Amerika tabanlı finansal hizmet sağlayıcısı olan Bitex platformunu kullanarak gerçekleştirdi.
Bitex’in pazarlama müdürü Manuel Beaudroit’in konu hakkında yaptığı açıklamaya göre, şirket aslında 15.000 dolardan daha az değere sahip ürünlerin ve hizmetlerin ihracatını kolaylaştırmayı amaçlayan Exporta Simple isimli Arjantin hükümetinin düzenlediği programın bir parçası durumunda. Bitex yaptığı hizmetlerin karşılığında bu gibi anlaşmalar için gerekli sınır ötesi ödeme işlemlerini çok daha verimli yapması ile yardımcı olmakta.
Bitex platformu daha önce Arjantin tabanlı bir banka olan Masventas’ın başlattığı bir kripto para projesine de dahil olmuştu. 2018 yılının Mayıs ayında duyuru yapan Masventas, küresel ödeme platformu olan SWIFT ödeme sisteminin bir alternatifini yaratmayı düşündüğünü açıklamıştı. Bitex ise BTC işlemleri için gerekli ekosistemi sağlamakla görevlendirildi.
Bunun yanı sıra Arjantin geçtiğimiz tarihlerde toplu taşıma kartlarının Bitcoin ve kripto paralar ile kullanılmasına olanak sağlaması ile anılmıştı. Latin Amerika ekonomik açıdan zor günler yaşasa da, bu durum bir taraftan da kripto para devrimini tetiklemekte ve Venezuela gibi ülkeler bu konuda ciddi anlamda yol kat etmeye devam ediyorlar.
